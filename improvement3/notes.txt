Nonnii, mitä pitikään tehdä? Oletetaan että yhteyksiä muodostetaan kaikkiin edeltäviin sanoihin virkkeessä jos piirteet
sen mahdollistavat. Syntyy ihan liikaa yhteyksiä, ja tarvitaan tapa päättää niistä optimaalinen reitti jossa kaikki
sanat lauseessa liittyvät toisiinsa mahdollisimman lyhyin yhteyksin. Lyhyin tarkoittaisi rakenteellista etäisyyttä, ei
pienintä sanaindeksien erotusta. Optimaalisen reitin rakentamisen ongelma olisi ehkä syytä käsitellä erikseen muusta
koodista, koska tuossa on mahdollista ja tarpeellista koetella monia erinäisiä keinoja ja pitää nykyistä noodirakennetta
eheänä siinä samalla hidastaa ongelman käsittelyä. Tehdään erillinen hakemisto jossa kokeillaan näitä yhteyksien
verkostojen sumplimisia.

Tämän polunrakennuksen pitäisi toimia niin että kohdenoodi valmistelee reittejä levittämällä omaa aktivaatiotaan.


12.10. 2022
Miten selvittää 'C who does Pekka admire'? Yksi mahdollisuus olisi sellainen jossa toteutetaan pääsanan
ja argumentin epäsymmetrisyys, eli 'Pekka admire':a ei voi tulkita samoin kuin 'admire Pekka'. Englannissa ei voi,
suomessa voisi. Jos nuo ottaa imperatiiveina, 'admire Pekka!' ja '*Pekka admire!', niin pitäisi olla ilmeisempää ettei
kyse ole ainoastaan siitä että ekassa mennään paikalle jossa normaalisti on subjekti ja siksi tälläinen pelkkä-objekti
-rakenne on rikkinäinen. Tapoja toteuttaa tuo olisi tietysti verbin monivaiheisuus, se että on "admire-admire'", joista
jälkimmäinen ottaa sen objektiargumentin. Siinäkin on pulmana se, että jos otan nyt käyttöön säännön jossa sananosa ei
saa hypätä toisen sananosan yli etsiessään argumenttia, tulen rajoittaneeksi liikaa. Jos olisi mahdollista sanoa että
tämän sananosan yli ei saa mennä argumenttia etsiessä, tässä tapauksessa siis tuo ensimmäinen 'admire', niin se
ratkaisisi sen että se ei estä liikaa... Tosin haluamme kuitenkin mennä sen yli jos argumentti löytyy kysymyssanasta,
kuten tuossa 'Who does Pekka admire'. Siinä pitäisi vaan stipuloida että liikkuvien elementtien hakeminen ei välitä
esteestä. Kysymyksissä huomaa outouden tuossa imperatiivirakenteessa. Siinä 'Who admire!?' ei ole lainkaan oikein, pitää
 olla 'Admire who?'. Onko tuo yhä imperatiivi, "C<-admireI.admireI'<-who" vai saako se jotenkin C<-Q tuosta who:sta?
 Olisiko jotain helpompia esimerkkejä joissa kysymyssanankin siirtyminen estyy? Ei... Kokeillaan sitten tuota 'block'
 -piirrettä.

 ...Tai mietitään vielä sen kaksisuuntaisuutta. Nyt tuo "admire+block.admire'" toimisi niinpäin, että admire' ei voi
 etsiä itselleen argumenttia vasemmalta, mutta englanniksi yhtä oleellista on se, että subjekti ei voi olla verbin
 jälkeen, pitäisi olla tukittu myös siihen suuntaan. Vähän kömpelö, mutta toimiva tapa olisi laittaa "admire
 .admire'+block.admire''", eli keskimmäinen elementti estää molempiin suuntiin. Tulisiko siitä sitten jotain joka
 pitäisi laittaa kaikille englannin verbeille? Kuulostaa työläältä. Toinen tapa jota olen harrastanut on ilmaista
 argumentin tarve toisella välimerkillä joka tulkitaan vaatimaan välitöntä naapuruutta. Siinä on se pulma että
 välittömän naapuruuden toteutuminen vaikkapa kolmipaikkaisella verbillä 'Pekka bought Merja a book' ei onnistu. 'A
 book' on siellä missä sen halutaan olevan, mutta se ei ole bought'':n vieressä. Ellei sitten naapuruutta laske
 rakenteen mukaan, niin että bought'<-Merja.bought'' löytää 'a book:n' vierestään, koska Merja on jo osa tuota
 kokonaisuutta jonka viertä tarkkaillaan. Myös 'a book' itsessään vaatisi rakenteellista tulkintaa ennenkuin osataan
 sanoa että sen vasen reuna 'a' on osa jotain joka kelpaa argumentiksi. Mutta onko kysymyslauseiden lisäksi muuta joka
 rikkoo välittömän naapuruuden vaatimusta? Huomataan, että tämä olisi suunnattu välitön naapuruus: ei kelpaa että
 välitön naapuri, mutta väärällä puolella.

 Jos A etsii välitöntä naapuria B, niin kelpaako sellainen joka on A:ta hallitsevan rakenteen välitön
 naapuri? Jos ajatellaan että on A.A'.A'' niin jos se etsii B:tä, niin "B A.A'.A''" ei kelpaisi koska A' ei hallitse
 A:ta joka on B:n naapuri. Mutta tämä toimisi taas liikaa toiseen suuntaan. "A.A'.A'' B" olisi ok myös silloin kun A
 etsii B:tä, koska A hallitsee A' ja A'':ta. Mutta onko se kuitenkin niin, että subjekti verbin jälkeen on vähemmän
 väärin kuin objekti ennen verbiä? '?advises Pekka Merja' on melkein hyväksyttävä. Tai sitten on vain ohjelmoinnissa
 oppinut hyväksymään sellaisen järjestyksen helpommin kuin mitä luonnollisille kielille sopisi. Näissä 'does Pekka
 admire Merja', 'who does Pekka admire' ja 'Pekka does admire Merja' olisi kuitenkin hyväksyttävä, että Pekka voi heilua
  kummallakin puolella 'does':a. Se onkin hyvä argumentti tämän rakenteellisen ja hallintaan perustuvan naapuruuden puolesta.

Eli sääntö olisi että jos argumentti B etsii päätä A niin sopiva A on sellainen jonka hallitsema rakenne on B:n
hallitseman rakenteen vieressä jommallakummalla puolella.








