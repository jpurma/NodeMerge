15.3. 2023
Mennään taas muurahaisperspektiivistä. Signaali kulkee alhaalta kohti pääsanaa. Käykö se välillä aktivoimassa jotain käsitteellisiä vahvistuksia siitä että tämä on oikea tulkinta? Mihin se perustuisi, miksi alhaalta kulkeva signaali tietäisi olevansa oikealla reitillä suhteessa muihin? Se vaatisi että tieto on kulkenut takaisin alas, tieto että paras reitti on löydetty. Jonkinlainen signaalien kehä tässä oletetaan, aktivaatiot tapahtuvat pulsseina (jos on vaikkapa 20 sananosaa, aktivoituvatko kaikki uudestaan kun n. 20 aktivoituu?) ja koska ylimmätkin noodit ovat niitä jotka näin aktivoituvat siinä voi olettaa jotain sellaista että on A joka aktivoituu ja kun A aktivoituu hetken kuluttua uudestaan pääsanana [x… A, …] joukossa niin se tarkoittaa jotain.

22.3. 2023
Nyt olisi lähellä se, että yritetään vähentää signaalien määrää. Mitä ajattelin vihkoon oli, että signaaleja voisi yhdistää sitten kun on tarpeeksi hyvä yhdistelmä. Unohdin mitä se yhdistelmä tarkalleen tekisi, jos on signaalit {1, {1, 2}} eli 1 on pää ja alue on {1, 2}. Yhdistyykö tämä nyt niin että kaikki 2:d ovat nyt myös 1, mutta sen perusteella koska on tietty leksikaalinen otus johon kaikki 1:t tähtää niin 1 -> 1 on yhä mielekäs yhteys. WP-parit joissa on leksikaalinen elementti ja signaali ovat yhä mielekkäitä, mutta elementin hakeminen rakenteesta signaalin perusteella ei, tai se riippuu mistä suunnasta lähdetään hakemaan ja mitä siinä etsitään. Voi olla tarpeen että wp:llä on lisäksi tieto head: True|False. Ja se voi olla useammalla jotta saadaan adjunktio… Paitsi että adjunktio ei ole nykyään litteä. Riittäisi yksiselitteinen head.

